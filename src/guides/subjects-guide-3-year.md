<a id="header"></a>

# Третій курс [[↩]](../../README.md)

(ФПМ, спеціальність 121 (F2) - інженерія програмного забезпечення, курс 3, кафедра ПЗКС)

Швидко перейти на предмет:

- [Комп’ютерна логіка. Частина 2. Комп'ютерна арифметика](#logic2)
- [Компоненти програмної інженерії. Частина 4. Якість та тестування програмного забезпечення](#kpi4)
- [Фізичні основи мультимедійних систем](#physmm)
- [Технології оброблення великих даних](#bigdata)
- [Розроблення вебзастосунків (Вибірковий)](#web2)
- [Розроблення мобільних застосунків (Вибірковий)](#mobile)
- [Операційні системи (Вибірковий)](#os)
- [Обчислювальні методи оптимізації (Вибірковий)](#onai2)
- [Англійська мова](#english)
- [Програмне забезпечення мультимедійних систем. Частина 1. Комп'ютерна графіка](#graphics)
- [Стандартизація та технології розроблення мультимедійних та інформаційно-пошукових програмних продуктів](#standards)
- [Права і свободи людини](#rights)
- [Прикладне програмне забезпечення мовою Python (Вибірковий)](#python)
- [Функційне програмування (Вибірковий)](#fp)
- [Web-технології та розробка web-систем (Вибірковий)](#web3)
- [Кросплатформне програмування (Вибірковий)](#cross)




*Ah shit, here we go again.*

Це гайд для третього курсу, хочу привітати всіх, хто дожив до третього курсу. 5 семестр вважається найлегшим, тому ви можете відпочити тут після матану, про який можна почитати в [гайді про другий курс](../subjects-guide-2-year.md).

P.S. Перелік викладачів може змінюватися, але тут зазначені викладачі потоку КП-2Х.


## 5 Cеместр

<a id="logic2"></a>

## Комп’ютерна логіка. Частина 2. Комп'ютерна арифметика [[↑]](#header)

>Складність: 3/5

>Важливість: 1/5

**Навички, які Вам потрібні**: ніякі (все пояснюється в матеріалах від викладачів)

Це продовження предмета з 4 семестру, тому нічого нового тут ви не побачите (окрім лабораторних робіт). У нас було 11 (або 12) КР, але у вас може бути інша кількість, залежно від того, скільки ви встигли написати в 4 семестрі, та 4 лабораторні роботи по 9 балів (за дедлайн знімають 1 бал). Першу частину семестру лабораторні роботи приймає Онай, тому їх доволі важко здати, але у другій частині семестру лабораторні приймає Юрчишин — ось коли треба здавати їх. Юрчишин не сильно дивиться на них (взагалі не дивиться) і ставить максимальний бал, ми здавали інші варіанти замість своїх і отримували максимальний бал (за винятком -1 бала за дедлайн). Здача всіх лабораторних робіт обов'язкова для закриття предмету.

### Лектор - Дичка Іван Андрійович
Вже знайомі з ним. Декан факультету. Викладає зрозуміло, надсилає додаткові матеріали для підготовки до контрольних на пошту, ніяких проблем з ним не виникало. Зв'язатися можна через електронну пошту.

### Лабораторні роботи - Онай Микола Володимирович
Вже знайомі з ним. Нормально пояснює матеріал, вимогливий під час лабораторних та МКР. Приймати лабораторну може хоч о 12 ночі, головне заздалегідь його попередити.

### Лабораторні роботи - Юрчишин Василь Якович
Хороший дід, незважаючи на великий вік, доволі енергійний та добрий.


<a id="kpi4"></a>

## Компоненти програмної інженерії. Частина 4. Якість та тестування програмного забезпечення [[↑]](#header)

>Складність: 1/5

>Важливість: 1/5

**Навички, які Вам потрібні**: ніякі.

Викладача, який вів цей предмет, звільнили, тому навряд чи наша організація предмета вам чимось допоможе, але все ж напишу, щоб зберегти на пам'ять.

У нас не було нормальної організації лабораторних робіт та силабусу, треба було просити викладача, щоб дізнатися, як отримувати бали. Загалом було декілька дуже дивних завдань з теми тестування на 5, 5, 10, 10 балів та ще КР на 20 балів — і це все множилося просто на 2, щоб отримати 100. Лабораторні роботи просто закриваються за допомогою AI-інструментів та, на мою думку, нормально не перевірялися викладачем. З цього предмету передбачається іспит (у нас був перерахунок).

### Лектор і лабораторні роботи - Ткаченко Костянтин Олександрович

З плюсів: ніяких.

З мінусів: знає матеріал дуже поверхнево, жахлива організація, фліртує з дівчатами.

### Про курсову роботу
У 5 семестрі з цієї дисципліни є курсова робота. Окремих вимог до неї не було, були видані теми (або можна було обрати самому), і треба було написати певне ПЗ, пов'язане з тестуванням. Деякі теми були безглузді по своїй суті.


<a id="physmm"></a>

## Фізичні основи мультимедійних систем (Фізика) [[↑]](#header)

>Складність: 1/5

>Важливість: 1/5

**Навички, які Вам потрібні**: ніякі (все пояснюється в матеріалах від викладачів)

Дуже легкий предмет, який вимагає написання тільки РР для закриття семестру на 60+ балів. Хоча в силабусі написано: "25 балів за РГР + 25 балів за МКР (5 штук) + 50 балів за сам іспит", але насправді викладач робить 75 балів за РР (РГР) і ще 30 балів за "плюсики". Якщо трапиться таке, що студент здав РГР, але йому не вистачає балів до 60, то викладач зазвичай додає бали, щоб вийшло 60. Плюсики - можна отримати за відвідування пар і відповіді на них, а також за  здачу ДЗ йому в приватні повідомлення в ТГ (кожне ДЗ дається на 2 тижні). Потім ці плюсики перераховуються в 30-бальну шкалу за його формулою (за максимум береться найбільша кількість плюсиків, які зміг накопичити студент (він отримає 30 балів), а інші отримують бали пропорційно).

### Лектор і Практик - Забуга Артем Геннадійович
Нормально пояснює матеріал, присутності на парах не вимагає, доволі чіловий. Якщо цікавитися фізикою — можна поспілкуватися і щось вивчити, якщо ні — то просто чілити.


<a id="bigdata"></a>

## Технології оброблення великих даних  [[↑]](#header)

>Складність: 1/5

>Важливість: 3/5

**Навички, які Вам потрібні**: ніякі (все пояснюється в матеріалах від викладачів)

Доволі чіловий предмет, але загалом цікавий. Лабораторні просто робляться, повторюючи інструкції з її файлів.
Лабораторні роботи - 60 балів, залікова контрольна робота - 40 балів (або наявність сертифікатів з курсів "Python Essentials" -20 балів та "Data Analytics Essentials" -20 балів).
Лаб 1 – 5 балів
Лаб 2 – 10 балів (Google Colab Notebook)
Лаб 3 – 10 балів (Google Colab Notebook)
Лаб 4 – 10 балів (Google Colab Notebook)
Лаб 5 – 15 балів
Лаб 6 – 10 балів
(за наявності надісланого в Classroom звіту до лабораторної роботи з детальним описом та скріншотами виконання, відповідями на  поставлені питання та прикріпленого файлу програмного коду згідно із завданням), за невчасне виконання лабораторної роботи знімається 1 бал.

### Лектор і Лабораторні роботи - Олещенко Любов Михайлівна

Вже знаєте її з першого курсу, а якщо не знаєте, то одним словом — супер няшка.


<a id="web2"></a>

##  Розроблення вебзастосунків (Вибірковий) [[↑]](#header)

>Складність: 2/5

>Важливість: 4/5

**Навички, які Вам потрібні**: ніякі (все пояснюється в матеріалах від викладачів)

Хороший предмет про вебпрограмування. Будете вчити в основному REST API, роботу з БД та інше. Буде 4 лабораторні роботи по 14 балів = 56, а також МКР у вигляді тесту на Classmarker на 44 бали. МКР легко пишеться за матеріалами лекцій. Всі матеріали є в Класрумі, хороші лекції. Лабораторні можна здати або Юсину, або Северіну, хоча вони пишуть, що є розподіл по групах (наприклад, Юсин приймає в однієї, Северін — в іншої), але за можливості можна здати будь-кому. Лабораторні здаються у Дискорді.

<a id="yusyn"></a>

### Лектор і Лабораторні роботи - Юсин Яків Олексійович
Вже маєте знати з другого курсу, загалом гарний хлопчина, питає н багато і ставить високі бали.

### Лабораторні роботи - Северів Андрій Іванович
Вже маєте знати з першого/другого курсу, загалом теж чіловий викладач, легко здати лабораторні.


<a id="mobile"></a>

## Розроблення мобільних застосунків [[↑]](#header)

>Складність: 3/5

>Важливість: 3/5

**Навички, які Вам потрібні**: ніякі (все пояснюється в матеріалах від викладачів).

В цілому предмет дуже схожий на лінійну алгебру та аналітичну геометрію. Достатньо читати матеріали лекцій, щоб розв'язувати завдання на практиках.

Предмет націлений на вивчення Java та Android Studio. Перша лабораторна робота буде на використання Java, інші — на розроблення мобільних застосунків в Android Studio. Здати лабораторні можна як на парах, так і просто завантаживши в Класрум відео захисту та звіт з кодом (можна код окремо архівом).

Цікавий факт: Ткаченко і справді запускає ваші програми і може писати коментарі в Класрум, якщо щось не запрацює або зроблено неправильно. Але навіть у таких випадках проблем немає, можна виправити і перездати.

Буде 6 лабораторних робіт по 10 балів та тест в Google-формах на 40 балів. У тесті будуть деякі питання, які можуть бути не дуже коректно сформульовані, але загалом пишеться нормально.

<a id="tkachenko_o"></a>

### Лектор і лабораторні роботи - Ткаченко Олександр Андрійович
З плюсів: не змушує ходити на пари, нормальна комунікація.

З мінусів: іноді докопується до лабораторних робіт (наприклад, що певні вимоги не виконані), треба пояснювати, що виконав всі вимоги, щоб отримати максимальний бал.


<a id="os"></a>

##  Операційні системи (Вибірковий) [[↑]](#header)

>Складність: 4/5

>Важливість: 3/5

**Навички, які Вам потрібні**: ніякі (все пояснюється в матеріалах від викладачів), хоча знання Linux полегшать вам життя.

Предмет про ОС (Linux і Windows) та хмарні технології (AWS).
Було 8 лабораторних робіт по 6 балів та 9 лабораторна робота на 12 (яка була по суті об'єднанням 9 та 10, адже ми не встигали). Лабораторні доволі зайобні через дві причини:
1) Дедлайн — тиждень, щотижня — нова лабораторна.
2) Криві завдання для лабораторних: хоча там наводяться команди, які просто бери і копіюй, але вони часто не працюють, і отримуєш результати, відмінні від очікуваних, і це треба виправляти самому.

Деяким (мені) вдавалося отримувати додаткові бали за лабораторні, виконуючи якісь додаткові завдання за власною ініціативою.

Також буде 2 КР, які теж криві, деякі не продумані варіанти відповідей, десь помилки у відповідях.
1) 1 КР буде на 12 балів і це просто тест.
2) 2 КР буде на 28 балів, це теж тест, але щоб його виконати — треба підключитися до віддаленої віртуалки і виконувати там команди.

`Note` З нею треба бути уважним зі своїми балами. Під час перенесення балів або їх виставлення часто помиляється, тому перевіряйте за нею бали в кампусі.

### Лектор і Лабораторні роботи - Рибачок Наталія Антонівна

Доволі суперечлива людина, знає матеріал посередньо, часто помиляється у тестах і виставленні оцінок, але добре відноситься до студентів і йде на контакт.


<a id="onai2"></a>

##  Обчислювальні методи оптимізації (Вибірковий) [[↑]](#header)

>Складність: 1/5

>Важливість: 1/5

**Навички, які Вам потрібні**: ніякі (все пояснюється в матеріалах від викладачів)

У КП-2Х цього предмета не було, тому напишу загалом про вибіркові Оная та інформацію від старших курсів.

Зазвичай Онай дає написати дві КР по 50 балів. Пишуться вони впродовж вихідних, або якщо домовиться староста — впродовж тижня. Також є лабораторні роботи на додаткові бали, які треба захищати Онаю, що не рекомендується.

### Лектор і практик - Онай Микола Володимирович
Ви вже знаєте з 2 курсу, але нагадаю: нормально пояснює матеріал, вимогливий під час лабораторних та МКР. Приймати лабораторну може хоч о 12 ночі, головне заздалегідь його попередити.


<a id="english"></a>

## Англійська мова [[↑]](#header)

>Складність: 1/5

>Важливість: 4/5

**Навички, які Вам потрібні**: ніякі (все пояснюється в матеріалах від викладачів)

Предмет викладається два семестри, у кожному можна набрати до 50 балів. Зазвичай це 2,5 бала за кожну пару, ще тест на 5 балів та захист кількох презентацій.

Оцінка предмета залежить тільки від викладачів. Так, у 5 семестрі це було доволі нудно, а в 6-му можна було зайти на пару і непогано поспілкуватися англійською.

<a id="tnovikova"></a>

### Практик - Новікова Ірина Євгенівна

З плюсів: дозволяла не ходити на пари.

З мінусів: жахлива організація навчального процесу, роботи мав збирати староста і пересилати в телеграм, велика завантаженість викладача, через що страждає оцінювання студентів.

<a id="levishchenko"></a>

### Практик - Левіщенко Марія Сергіївна

З плюсів: дозволяла не ходити на пари та здати роботи в кінці семестру на диск, має хороші знання англійської та хорошу організацію навчального процесу.

З мінусів: нічого.


## 6 Cеместр

<a id="graphics"></a>

## Програмне забезпечення мультимедійних систем. Частина 1. Комп'ютерна графіка [[↑]](#header)

>Складність: 4/5

>Важливість: 2/5

**Навички, які Вам потрібні**: ніякі (все пояснюється в матеріалах від викладачів)

Предмет підходить до графіки з боку математичного забезпечення, тобто на лекціях ви будете розглядати в основному теорію кольорів, перетворень тощо, а не практичне застосування. На лабораторних роботах треба буде малювати й анімувати різні об'єкти, при цьому використовувати JavaFX, Java2D, Java3D, `але` загалом можна попросити робити це на Unity замість Java3D, або дехто робив на JS. Загалом буде 6 лабораторних робіт по 5 балів, їх можна здавати в Класрум разом з відеозахистом. Здати потрібно всі.

Ще буде 2 МКР по 10 балів по теорії з теоретичними завданнями. До них треба готуватися і дивитися матеріали лекцій. МКР зазвичай проходять у такому форматі: вам дають завдання на певну кількість часу, потім 5 хв на надсилання на пошту Сулемі, далі дають наступне завдання і так далі.

Ще буде іспит на 50 балів — схоже на МКР, але дають всі завдання разом, типово два теоретичні та одне практичне завдання.

### Лабораторні роботи - Ткаченко Олександр Андрійович
Вже писали про нього [тут](#tkachenko_o)

### Лектор - Сулема Євгенія Станіславівна

Силабус для неї — Біблія, тому все має бути відповідно до нього. Строга, матеріал знає добре, на зустріч студентам йде, комунікація нормальна через Телеграмю


<a id="standards"></a>

## Стандартизація та технології розроблення мультимедійних та інформаційно-пошукових програмних продуктів [[↑]](#header)

>Складність: 2/5

>Важливість: 2/5

**Навички, які Вам потрібні**: терпіння.

Класичний предмет Люхи про стандартизацію і бізнес-процеси. Треба робити щось незрозуміле і в кінці отримати нормальні бали. Із додаткових складностей — програма AllFusion (в якій треба малювати діаграми), яка не завжди працює нормально і може глючити. Лекції і лабораторні роботи в Teams.

Буде 5 лабораторних робіт по 8 балів та ще МКР на 10 балів. Потім це все домножиться на 2. Нормальних коментарів до лабораторних про помилки не буде, для цього треба заходити на пару. Із фішок Люхи — написати про 1-2 перші помилки і далі роботу не дивитися, тому після перездачі може повернути з новими коментарями. Потрібно здати всі лабораторні.

Для отримання перерахунку потрібно знайти собі дипломного керівника та підписати з ним заяву з вказанням теми (потім можна буде змінити, головне зробити заяву). Тому на початку семестру або ще до його початку краще одразу шукати собі керівника, потім почнуть активно розбирати.

### Лекторка і практик - Люшенко Леся Анатоліївна
Вже маєте знати її з 2 курсу, експерт у всьому.

### Лектор і практик - Струцинський Олексій Анатолійович
Вже маєте знати його з 2 курсу, одним словом "великий" бізнесмен та важлива людина у "Sikorsky Challenge".

### Про курсову роботу
Загалом це всі лабораторні разом, трохи покращені. Сильно докопується до оформлення, яке часто в неї "ламається" (здавайте у форматі PDF за можливості).

<a id="rights"></a>

## Права і свободи людини [[↑]](#header)

>Складність: 1/5

>Важливість: 1/5

**Навички, які Вам потрібні**: ніякі (все пояснюється в матеріалах від викладачів)

Чіловий гуманітарний предмет, сильно залежить від викладача. У нас можна було не ходити на пари і здавати все в Класрум. Загалом було 9 практичних завдань по 3 бали (доповідь або презентація), 5 тест-контролів по 5 балів (легкі тести в Google Формах) та ще 4 тест-кейси по 5 балів (теж невелике завдання в Класрумі), реферат на семестр на 8 балів та МКР ще на 15 (теж Google Форма).

### Практик - Полякова Ірина Валентинівна
Хороша жінка, добра. Одразу дозволила не ходити на пари (і сама перестала на них ходити), ставить максимальний бал зазвичай.


<a id="python"></a>

## Прикладне програмне забезпечення мовою Python (Вибірковий) [[↑]](#header)

>Складність: 1/5

>Важливість: 2/5

**Навички, які Вам потрібні**: ніякі (все пояснюється в матеріалах від викладачів)

Легкий предмет про Python. Буде 5 лабораторних робіт по 18 балів та МКР на 10 балів в Google Формах (на 108 запитань). МКР неважка, але довго тикати відповіді. Лабораторні здаються в Класрум з відеозахистом, рекомендую за можливості їх разом здати і забути про цей предмет на семестр.

### Лектор і Практик - Новак Дмитро Сергійович
Маєте вже знати, чіловий дядько, здавати лабораторні йому легко, нічого не питає зазвичай.


<a id="fp"></a>

## Функційне програмування (Вибірковий) [[↑]](#header)

>Складність: 2/5

>Важливість: 4/5

**Навички, які Вам потрібні**: ніякі (все пояснюється в матеріалах від викладачів)

Цікавий предмет про функційну парадигму програмування та її використання. Основною мовою буде F#, що є частиною платформи .NET. Типово для Юсина — є всі навчальні матеріали, чудово пояснює. Буде 5 лабораторних робіт по 12 балів, а також МКР на 40 балів в Classmarker.

### Лектор і Лабортаторні роботи - Юсин Яків Олексійович
Вже писали про нього [тут](#yusyn)

<a id="web3"></a>

## Web-технології та розробка web-систем (Вибірковий) [[↑]](#header)

>Складність: 4/5

>Важливість: 4/5

**Навички, які Вам потрібні**: базові знання веб. програмування.

Хоча предмет непоганий, але викладання залишає бажати кращого. Вся начитка матеріалу йде на лекціях, ніяких матеріалів чи записів не надається, хіба що посилання на технічну документацію, з якої ви навряд чи щось зрозумієте.

Із лабораторними роботами ситуація теж так собі: буде 4 лабораторні роботи по 15 балів, даються вони усно на практиках (на щастя, є записи практик), але точного ТЗ немає і треба передивлятися запис. Здавати треба просто звіт на пошту, хоча Дичка молодший обіцяв подумати про створення Класруму для наступних років. Здані роботи оцінює загалом впродовж 1-2 тижнів, дедлайн — місяць, окрім останньої роботи — там 2 тижні. Оцінює непогано, хоча більше докопується до тих, хто здає близько до дедлайну. Роботи можуть здатися трохи складними, хоча приклад вирішеного завдання на практиках показується, щоб продемонструвати структуру і принцип вирішення завдання.
Також у Дички можна отримувати додаткові бали на практиках.

`Іспит:`
Хоча це не екзаменаційний предмет, але Ігор вирішив проводити МКР (на 40 балів) у вигляді усного тесту (через малу кількість людей на лекціях). Із матеріалів для підготовки — тільки список тем, питань не дав.
**Оцінювання** дуже суб'єктивне, щоб отримати максимальний бал — треба відповідати впевнено і казати те, що він хоче почути. Може як допомагати дійти до відповіді, так і сильно душити. Люди, які здавали першими, отримували кращі бали за гірші відповіді, ніж ті, хто здавали ближче до закриття відомостей. Ставить бал, кратний 5 (0, 5, 10, 15...).

**Як проходить:**
На парі треба ввімкнути камеру і демонстрацію екрану, Ігор рандомно вибирає білет з 3 запитаннями, на які треба відповісти. Якщо білет випав — то вже його не буде під час цієї здачі, але в інші дні може повторитися. Питання в білетах теж можуть повторюватися і бути схожими.
Якщо є час і бажання в Ігоря, можна перездати білет, але сильно на це не розраховуйте.

`Залік`, який можна написати, якщо вам не сподобається ваша оцінка, — просто жах. Не рекомендую писати нікому, він дається приблизно на 16 годин у будній день. Ось приклад завдання для розуміння:
```
Розробити веб-додаток для моніторингу особистих фінансових витрат.
Автентифікація користувачів через OpenID Connect з використанням Authorization Code Flow.

Система балансування навантаження з алгоритмом Round Robin для розподілу запитів.

Система повинна містити:
- Головну сторінку з переліком витрат з використанням server-side rendering
- Сторінку перегляду статистики з використанням client-side rendering
- Server-Side Events (SSE) для сповіщень про автоматичні платежі та нагадування
- Спеціальний адміністративний ендпоінт для відправки сповіщень користувачам через SSE
- Сторінку налаштувань користувача для роботи з куками (зберігання категорій витрат за замовчуванням)
- Сторінку "Про додаток" з фотографіями команди, використовуючи кешування зображень через Etag
```

### Лектор - Скостарєв Ігор Віталійович
Вже маєте бути з ним знайомі. Вимогливий і вважає, що всі мають бути дуже розумні й усе одразу розуміти.

### Лабортаторні роботи - Дичка Андрій Іванович
Непогано знає матеріал, нормально відповідає на питання і пояснює. Дуже сильно знімає бали за дедлайн (до 100% від роботи). Лабораторні приймає на пошту й оцінює загалом нормально, хоча може зняти пару балів, якщо йому щось не сподобається, але завжди можна доробити і перездати.


<a id="cross"></a>

## Кросплатформне програмування (Вибірковий) [[↑]](#header)

>Складність: 2/5

>Важливість: 2/5

**Навички, які Вам потрібні**: ніякі (все пояснюється в матеріалах від викладачів)

Предмет з Java. Нічого особливо важкого або цікавого. Хоча деякі лабораторні доволі об'ємні. Здавати можна в Класрум з відеозахистом.

5 лабораторних робіт по 12 балів та тест ще на 40 балів. У тесті (Google Форми) є не дуже добре сформульовані питання, але пишеться легко.

### Лабораторні роботи - Ткаченко Олександр Андрійович
Вже писали про нього [тут](#tkachenko_o)
